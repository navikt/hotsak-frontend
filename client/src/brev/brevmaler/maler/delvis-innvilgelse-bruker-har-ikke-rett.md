# Vi har innvilget noen av hjelpemidlene du har søkt om

Vi har behandlet søknaden din om hjelpemidler, som vi mottok \[auto_dato_soknad_mottatt\]. Søknaden er delvis innvilget. Det vil si at du får låne noen av hjelpemidlene du har søkt om, men at du har fått avslag på deler av søknaden.

Du får låne disse hjelpemidlene:

- \[Legg inn innvilgede hjelpemidler\]

Du får ikke disse hjelpemidlene:

- \[Legg inn avslåtte hjelpemidler\]

## Begrunnelse for vedtaket

Vedtaket er gjort etter folketrygdloven § 10-6 og § 10-7 bokstav a jf. forskrift om stønad til hjelpemidler m.v.

Vi har innvilget søknaden din om \[Innvilgede hjelpemidler\] fordi \[forklar hvilke opplysninger du har lagt vekt på når du har vurdert om vilkårene er oppfylt\].

Vi har avslått søknaden din om \[Avslåtte hjelpemidler\] fordi \[forklar hvilke opplysninger du har lagt vekt på når du har vurdert om vilkårene er oppfylt\].

## Hva skjer videre i saken din?

Hjelpemidlene blir først levert fra Nav hjelpemiddelsentral til kommunen, hvis ikke noe annet er avtalt. Kommunen tar kontakt når hjelpemiddelet skal leveres videre til deg. Kommunen har ansvaret for å montere utstyret, tilpasse det og lære deg å bruke hjelpemidlet. Ta kontakt med kommunen eller Nav hjelpemiddelsentral hvis du har spørsmål om leveringen.

### Når får jeg hjelpemiddelet?

Hvis vi har hjelpemidlene på lager, sender vi dem til kommunen din i løpet av noen få dager, og senest innen tre uker etter at søknaden er innvilget. Det kan ta opptil fem uker hvis hjelpemiddelet må bestilles fra leverandør eller spesialtilpasses.

## Dette må du huske på når du får låne hjelpemidler

Ta godt vare på hjelpemidlene. Du har ansvar for at de blir vedlikeholdt. Nav eier hjelpemidlene, og de skal ikke brukes av andre enn deg selv. Du har ikke lov til å selge eller pantsette hjelpemidlet.

Ta kontakt med kommunen hvis:

- du trenger mer opplæring i bruk av hjelpemiddelet

- du må få reparert hjelpemiddelet

- du ikke bruker hjelpemiddelet og vil levere det tilbake, slik at det kan brukes videre

### Du må melde fra til Nav om endringer

Hvis det skjer endringer i livssituasjonen din som kan ha betydning for retten din til hjelpemidler eller tilrettelegging, må du melde fra til Nav. Hvis du for eksempel flytter til utlandet, eller får varig opphold på sykehjem eller institusjon, må du gi Nav beskjed.

Dette følger av folketrygdloven § 21-3.

## Du kan klage på vedtaket

Hvis du mener vedtaket er feil, kan du klage innen 6 uker fra den datoen vedtaket har kommet fram til deg. Dette følger av folketrygdloven § 21-12. Du finner skjema og informasjon på [nav.no/klage](https://nav.no/klage). Hvis du sender klage i posten, må du signere klagen.

Nav kan veilede deg på telefon om hvordan du sender en klage. Nav-kontoret ditt kan også hjelpe deg med å skrive en klage.

Hvis du får medhold i klagen, kan du få dekket vesentlige utgifter som har vært nødvendige for å få endret vedtaket, for eksempel hjelp fra advokat. Du kan ha krav på fri rettshjelp etter rettshjelploven. Du kan få mer informasjon om denne ordningen hos advokater, statsforvalteren eller Nav. Du kan lese om saksomkostninger i forvaltningsloven § 36.

Mer informasjon om klagerettigheter finner du på [nav.no/klagerettigheter](https://nav.no/klagerettigheter).

## Du har rett til innsyn i saken din

Du har rett til å se dokumentene i saken din. Dette følger av forvaltningsloven § 18. Kontakt oss om du vil se dokumentene i saken din. Du kan lese mer om hvilke rettigheter du har og hvordan Nav behandler personopplysningene dine på [nav.no/personvernerklaering](https://nav.no/personvernerklaering).

## Har du spørsmål?

Vi har plikt til å veilede deg om dine rettigheter og plikter i saken din, både før, under og etter saksbehandlingen. Dette følger av forvaltningsloven § 11.

Du finner mer informasjon på [nav.no/hjelpemidler](https://nav.no/hjelpemidler).

På [nav.no/kontakt](https://nav.no/kontakt) kan du chatte eller skrive til oss.

Hvis du ikke finner svar på [nav.no](https://nav.no), kan du ringe oss på telefon 55 55 11 11 hverdager 09.00-11.15 og 12.15-14.30.
